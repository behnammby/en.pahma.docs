# پهما چیست

پهما کوتاه شده عبارت **پلتفورم هوش مصنوعی آفاق** است. پهما یکی از محصولات شرکت [آرین فن‌افزار کاسپین](https://www.afaqtek.com) بر مبنای [هوش مصنوعی](https://fa.wikipedia.org/wiki/%D9%87%D9%88%D8%B4_%D9%85%D8%B5%D9%86%D9%88%D8%B9%DB%8C) است که در بهار ۱۳۹۹ به بازار عرضه شد.

شما در هر کسب و کاری که فعالیت دارید، احتمالا با مجموعه‌ای از روال‌های کاری سر و کار دارید. مثلا در فروشگاه عرضه کالا، ابتدا مشتریان خود را بر اساس سن و جنسیت فیلتر می‌کنید و سپس بر اساس سلیقه کاربران و احتمالا اندازه، دسته‌ای از محصولات را به آن‌ها پیشنهاد می‌دهید. سپس نظر کاربر را جویا می‌شوید و محصولات مناسب‌تری پیشنهاد می‌دهید و در انتها نیز فرآیند سفارش گیری و دریافت هزینه را خواهید داشت. به این روال‌های [کاری گردش](https://fa.wikipedia.org/wiki/%DA%AF%D8%B1%D8%AF%D8%B4_%DA%A9%D8%A7%D8%B1)کار گفته می‌شود.

کاری که با استفاده از پهما می‌توانید انجام دهید، پیاده سازی گردش کار در قالب یک ربات نرم افزاری است.

پهما به گونه‌ای طراحی شده است که ربات‌های ساخته شده توسط آن می‌توانند به صورت تعاملی با کاربران در ارتباط باشند و در هر مرحله می‌داند که در کدام نقطه گردش کار قرار دارد و می‌تواند بر اساس پیام‌های کاربر تصمیم بگیرد که باید چکار کند و به کدام نقطه از گردش کار برود. در پهما به هر کدام از این مراحل یا نقاط گردش کار، یک تراشه می‌گوییم.

کاری که شما انجام می‌دهید این است که در پهما، هر کدام از این تراشه‌ها را تعریف و به یکدیگر متصل می‌کنید. ما به مجموعه‌ی از تراشه‌های متصل به هم یک گروه تراشه می‌گوییم. هر گروه تراشه می‌تواند بیان کننده یک روال خاص باشد. مثلا یک گروه تراشه برای نمایش دسته بندی محصولات ایجاد می‌کنید. یک گروه تراشه برای نمایش محصولات مناسب به کاربر و گروه تراشه‌ی دیگری هم برای فرآیند فروش.

برای تعامل با کاربران، پهما در حال حاضر از پیام‌رسان‌های فضای مجازی مانند تلگرام استفاده می‌کند. شما بعد از طراحی یک گروه تراشه این امکان را دارید که آن را به یک یا چند پیام رسان متصل کنید. در این صورت پیام رسان منتخب شما به یک ربات نرم‌ افزاری تبدیل می‌شود که می‌تواند گردش کاری مورد نیازتان را اجرا کند.
